<html xmlns="http://www.w3.org/1999/xhtml" lang="el" xml:lang="el">
<head>
<meta charset="UTF-8" name="viewport" content="width=device-width, initial-scale=1">
</head>
<body style="font-family: arial,georgia,garamond; font-size: 125%;">
<img src="mates.gif" alt="Mates" style="display: block; margin-left: auto; margin-right: auto; margin-top: 0; margin-bottom: 0; width: 80%;">
<p><b><i><u>ΕΝ ΣΥΝΤΟΜΙΑ</u></i></b></p>
<p>&emsp;Η εφαρμογή My Mates προορίζεται για κλειστές ομάδες χρηστών (μέχρι 7 άτομα) που χρειάζονται άμεση, εμπιστευτική και αποκλειστική συνομιλία, ένας προς έναν, χωρίς η συνομιλία τους να περνάει και να καταγράφεται από κανένα δημόσιο ή ιδιωτικό πάροχο επικοινωνίας.</p>

<p>&emsp;Το μόνο που χρειάζεται είναι ένας λογαριασμός ηλεκτρονικού ταχυδρομείου που είναι γνωστός (μαζί με το password του) σε όλους τους χρήστες της ομάδας.</p>

<p><b><i><u>ΑΝΑΛΥΤΙΚΟΤΕΡΑ</u></i></b></p>
<p>&emsp;Κατά την έναρξή της, η εφαρμογή του καθενός χρήστη στέλνει στο λογαριασμό αυτό ένα μήνυμα με τα στοιχεία της και διαβάζει τα μηνύματα με τα στοιχεία των άλλων χρηστών της ομάδας. Έτσι, κάθε εφαρμογή ξεκινώντας είναι σε θέση να γνωρίζει την ηλεκτρονική διεύθυνση των άλλων χρηστών και χρωματίζει αρχικά τα ονόματά τους (έως 6 ονόματα) <span style="color: gray; font-weight: bold;">γκρι</span>.</p>

<p>&emsp;Στην κατάσταση ηρεμίας, η εφαρμογή στέλνει περιοδικά "ping" στις διευθύνσεις των άλλων χρηστών, όπως επίσης ελέγχει κάθε 1 λεπτό τα μηνύματα του ηλεκτρονικού ταχυδρομείου και επικαιροποιεί τα στοιχεία τους. Όταν λάβει "pong" από  κάποιον χρήστη, χρωματίζει <span style="color: green; font-weight: bold;">πράσινο</span> το όνομά του ως ένδειξη ότι η εφαρμογή του "τρέχει", δηλαδή αυτός είναι διαθέσιμος. Οι υπόλοιποι παραμένουν <span style="color: gray; font-weight: bold;">γκρι</span>.</p>

<p>&emsp;Όταν  ο χρήστης επιλέξει κάποιο από τα <span style="color: green; font-weight: bold;">πράσινα</span> ονόματα, αυτό χρωματίζεται <span style="color: red; font-weight: bold;">κόκκινο</span> και ειδοποιείται ο αντίστοιχος χρήστης. Η εφαρμογή του καλουμένου χρωματίζει επίσης <span style="color: red; font-weight: bold;">κόκκινο</span> το όνομα του καλούντος. Μόλις ο καλούμενος αποδεχτεί την κλήση, ανοίγει μεταξύ τους κανάλι επικοινωνίας και τα δύο ονόματα (καλούντος και καλουμένου) χρωματίζονται <span style="color: blue; font-weight: bold;">μπλε</span> ως ένδειξη ότι υπάρχει μεταξύ τους ενεργή σύνδεση. Μπορεί ο καθένας από τους δύο να τερματίσει την κλήση και να επιστρέψει σε κατάσταση ηρεμίας.</p>

<p><b><i><u>ΛΕΠΤΟΜΕΡΕΙΑΚΑ</u></i></b></p>
<p>&emsp;Ανάλογα με το τοπικό δίκτυο στο οποίο είναι συνδεδεμένος κάθε χρήστης, χρησιμοποιείται ένα από τα εξής δύο είδη επικοινωνίας:</p>

<p>&emsp;A.) Άμεση, απευθείας σύνδεση.</p>
<p>&emsp;Αυτός ο τρόπος είναι o συνιστώμενος και χρησιμοποιείται στις εξής περιπτώσεις:</p>
<p>&emsp;&emsp;α.) όταν ο ένας ή και οι δύο χρήστες είναι σε δίκτυο WiFi (αλλά όχι στο ίδιο δίκτυο WiFi).</p>
<p>&emsp;&emsp;β.) όταν ο ένας ή και οι δύο χρήστες είναι σε δίκτυο κινητής τηλεφωνίας με Full-cone NAT (Network Address Translation). Πρόκειται για το δίκτυο της Cosmote.</p>
<p>&emsp;Σε αυτή την περίπτωση η σύνδεση είναι άμεση και αποκλειστική, ένας πρός έναν. Κανείς δεν μπορεί να παρεμβληθεί μεταξύ των χρηστών. Επίσης, οι κλήσεις δεν καταγράφονται πουθενά.</p>

<p>&emsp;Β.) Σύνδεση μέσω TURN Server.</p>
<p>&emsp;Αυτός ο εναλλακτικός τρόπος χρησιμοποιείται όταν η άμεση σύνδεση είναι αδύνατη. Είναι η περίπτωση που και οι δύο χρήστες ευρίσκονται σε δίκτυο κινητής τηλεφωνίας με Symmetric NAT. Πρόκειται για το δίκτυo κινητής της Vodafone.</p>
<p> Σε αυτή την περίπτωση είναι αναπόφευκτη η χρήση ενός ενδιάμεσου TURN Server (Traversal Using Relays around NAT), μέσω του οποίου θα περάσει η κλήση. Το όνομα του χρήστη στην εφαρμογή σε αυτή την περίπτωση συμπληρώνεται με το χαρακτησιστικό "(@T)" ως ένδειξη ότι η κλήση θα πραγματοποιηθεί μέσω TURN Server.</p>

<p><a href="qa.html">Συχνές ερωτήσεις</a></p>

<p><a href="privacyPolicy.html">Πολιτική Απορρήτου</a></p>

<p><a href="mailto:dimitrisdafinis@gmail.com">Επικοινωνία</a></p>
</body>
</html>
