<html xmlns="http://www.w3.org/1999/xhtml" lang="el" xml:lang="el">
<head>
<meta charset="UTF-8" name="viewport" content="width=device-width, initial-scale=1">
</head>
<body style="font-family: arial,georgia,garamond; font-size: 125%;">
<p><img src="mates.gif" alt="Mates" style="display: block; margin-left: auto; margin-right: auto; width: 100%;"></p>
<p>Η εφαρμογή <strong>My Mates</strong> προορίζεται για κλειστές ομάδες χρηστών (μέχρι 7 άτομα) που χρειάζονται άμεση, εμπιστευτική και αποκλειστική συνομιλία, ένας προς έναν, χωρίς η συνομιλία τους να περνάει και να καταγράφεται από κανένα δημόσιο ή ιδιωτικό πάροχο επικοινωνίας.</p>

<p>Το μόνο που χρειάζεται είναι ένας λογαριασμός ηλεκτρονικού ταχυδρομείου που είναι γνωστός (μαζί με το password του) σε όλους τους χρήστες της ομάδας.</p>

<p>Κατά την έναρξή της, η εφαρμογή στέλνει στο λογαριασμό αυτό ένα μήνυμα με τα στοιχεία της και διαβάζει τα μηνύματα με τα στοιχεία των άλλων χρηστών της ομάδας. Έτσι, κάθε εφαρμογή ξεκινώντας είναι σε θέση να γνωρίζει την ηλεκτρονική διεύθυνση των άλλων χρηστών και χρωματίζει αρχικά τα ονόματά τους (έως 6 ονόματα) <span style="color: gray">γκρι</span>.</p>

<p>Στην κατάσταση ηρεμίας, η εφαρμογή στέλνει περιοδικά "ping" στις διευθύνσεις των άλλων χρηστών, όπως επίσης ελέγχει κάθε 1 λεπτό τα μηνύματα του ηλεκτρονικού ταχυδρομείου και επικαιροποιεί τα στοιχεία τους. Όταν λάβει "pong" από  κάποιον χρήστη, χρωματίζει <span style="color: green">πράσινο</span> το όνομά του ως ένδειξη ότι η εφαρμογή του "τρέχει", δηλαδή είναι διαθέσιμος. Οι υπόλοιποι παραμένουν <span style="color: gray">γκρι</span>.</p>

<p> Όταν  ο χρήστης επιλέξει κάποιο από τα <span style="color: green">πράσινα</span> ονόματα, αυτό χρωματίζεται <span style="color: red">κόκκινο</span> και ειδοποιείται ο αντίστοιχος χρήστης. Η εφαρμογή του καλουμένου χρωματίζει επίσης <span style="color: red">κόκκινο</span> το όνομα του καλούντος. Μόλις ο καλούμενος αποδεχτεί την κλήση, ανοίγει μεταξύ τους κανάλι επικοινωνίας και τα δύο κουμπιά (καλούντος και καλουμένου) χρωματίζονται <span style="color: blue">μπλε</span> ως ένδειξη ότι υπάρχει ενεργή σύνδεση. Μπορεί ο καθένας από τους δύο να τερματίσει την κλήση και να επιστρέψει σε κατάσταση ηρεμίας.</p>

<p>Η σύνδεση είναι άμεση και αποκλειστική, ένας πρός έναν. Εκτός από την αρχική αυτόματη αποστολή και λήψη των μηνυμάτων email, τίποτε και κανείς δεν μπορεί να παρεμβληθεί μεταξύ των χρηστών. Εφόσον μάλιστα δεν τηρείται ιστορικό, τίποτε δεν μαρτυρεί ότι οι δύο χρήστες συνομίλησαν.</p>

<br />
  
<p><a href="qa.html">Τεχνική Υποστήριξη</a></p>

<p><a href="privacyPolicy.html">Πολιτική Απορρήτου</a></p>

<p><a href="mailto:dimitrisdafinis@gmail.com">Επικοινωνία</a></p>
</body>
</html>
