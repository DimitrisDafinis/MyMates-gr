<h1>Πολιτική Απορρήτου του Συστήματος My Mates</h1>
<h2>
<p>Για τη λειτουργία του συστήματος είναι απαραίτητη η χρήση ενός λογαριασμού email του χρήστη.</p>

<p>Οι λεπτομέρειες του λογαριασμού αυτού (Username και Password) ορίζονται από τον χρήστη κατά την αρχικοποίηση της εφαρμογής.</p>

<p>Τα δεδομένα αυτά αποθηκεύονται και διατηρούνται αποκλειστικά στην εσωτερική μνήμη της συσκευής όπου έχει εγκατασταθεί η εφαρμογή (iPhone ή iPad). Δεν χρησιμοποιούνται για κανέναν άλλο λόγο, παρά μόνο για να επιτρέψουν την διασύνδεση των εφαρμογών μεταξύ τους. ΔΕΝ μεταβιβάζονται ούτε στα συστήματα του κατασκευαστή, ούτε σε κανένα τρίτο παραλήπτη ή διακομιστή.</p>

<p>Κατά την λειτουργία του συστήματος, η κάθε μία από τις δύο εφαρμογές προβαίνει αυτόματα στις εξής ενέργειες:</p>

<ul>
<li><p>στέλνει σε αυτό τον λογαριασμό μηνύματα email που περιέχουν την δική της δημόσια διαδικτυακή διεύθυνση, και</p></li>
<li><p>διαβάζει τα εισερχόμενα μηνύματα email που έχουν αποστολέα τον εταίρο του, από τα οποία αναγνωρίζει την διαδικτυακή του διεύθυνση.</p></li>
</ul>
<p>Όλα αυτά τα αυτόματα μηνύματα έχουν το χαρακτηριστικό "Subject: My Mates" και το σώμα του μηνύματος περιλαμβάνει σε τρείς γραμμές:</p>

<ul>
<li><p>Το όνομα του εταίρου</p></li>
<li><p>Την διαδικτυακή του διεύθυνση</p></li>
<li><p>Σύντμηση της ημερομηνίας και ώρας αποστολής του μηνύματος</p></li>
</ul>

<p>Με τον τρόπο αυτό, ο καθένας από τους δύο εταίρους γνωρίζει την διεύθυνση του άλλου, και μπορεί έτσι να συνδεθεί μαζί του μέσω του δημοσίου κοινού internet.</p>

</h2>
